---
layout: post
title: Najaar 2021 Keuzes maken
date: 2021-09-17
---
# Keuzes maken  
Wat gaan we deze vakantie doen? We hebben lang gewacht met de beslissing voor de bestemming en de soort vakantie voor het najaar.  

Het is redelijk laat in het seizoen, dus kamperen met de tent is niet echt aantrekkelijk. De avonden zijn kort en de nachten zijn koud. Met een beetje geluk heb je overdag prachtig weer, maar de historie laat ook zien dat de dagtemperatuur niet boven de 20Â°C uit komt.  

Vliegen naar een warme bestemming is voor ons geen optie omdat het [coronavirus](https://nl.wikipedia.org/wiki/COVID-19) nog steeds aanwezig is en we niet in een vliegtuig willen zitten met veel mensen waarvan we niet weten of ze de coronamaatregelen naleven.

Een hotel of huisje in het buitenland zou een optie zijn, maar ook dan ben je weer gebonden aan de lokale coronamaatregelen die niet altijd even aantrekkelijk zijn.  

De beste keuze voor ons op dit momenet is in [Nederland](https://nl.wikipedia.org/wiki/Nederland) te blijven.  

We hebben het afgelopen weekend de reserveringen gedaan. We zijn op beide lokaties al eerder geweest, dus we weten wat we ongeveer kunnen verwachten en dat de kwaliteit goed is.  
Van 23 t/m 26 september gaan we naar het hotel [van der Valk Nijmegen-Lent](https://www.valknijmegen.nl).  
Van 27 september t/m 1 oktober verblijven we in een huisje van [Luxe Vakantiehuis Friesland](https://www.luxe-vakantiehuis-friesland.nl).  
De tussenliggende nacht slapen we thuis.  

![Kaart met bestemmingen]({{ site.images }}/bestemmingen.jpg?raw=true)
